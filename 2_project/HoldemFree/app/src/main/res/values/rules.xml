<?xml version="1.0" encoding="utf-8"?>
<resources>
    <string name="rules">
        <![CDATA[
        <h2>
            Legfontosabb tudnivalók:
        </h2>
        <ul>
            <li>
                Minden játékosnak két kártyát osztanak, amelyeket csak ők látnak
            </li>
            <li>
                Az osztó kirak öt kártyát – először hármat, aztán még egyet, és aztán még egyet
                –, amelyeket minden játékos használhat a lehető legjobb ötlapos pókerkeze kialakításához
            </li>
            <li>
                A kártya felfedése előtt és után a játékosok sorban licitálnak. Ahhoz, hogy
                partiban maradjanak és láthassák a következő kártyát, minden játékosnak ugyanannyi
                zsetont be kell raknia a kasszába, mint a többieknek
            </li>
            <li>
                A legjobb pókerkéz nyeri a potot
            </li>
        </ul>
        <h2>
            A Texas Hold&#39;Em szabályai
        </h2>
        <p>
            A holdemben minden játékos kap két saját lapot (ezek a „zárt lapok”), amelyeket csak ő
            láthat. Az asztalra képpel felfelé öt közös lapot osztanak le, ezek a közös lapok. A
            játék során a közös lapokat minden játékos a saját zárt lapjaival egyesítve igyekszik a
            lehető legjobb ötlapos pókerkezet összeállítani. A holdemben a játékosok ennek a hét
            lapnak bármilyen kombinációját felhasználhatják, hogy a lehető legjobb ötlapos pókerkezet
            kapják, vagyis saját lapjaikból akár egyet sem vagy mindet is belevehetik. A pókerlapok
            rangsorát a &#39;Winning Hands&#39; fül alatt tekinthető meg.
        </p>
        <h2>
            A Texas Hold&#39;Em játék menete
        </h2>
        <h3>
            A vakok
        </h3>
        <p>
            A leosztás kezdete előtt az a játékos, aki az óramutató járásával egyező irányban
            közvetlenül a gomb mellett ül, berakja a „kisvakot”, amely az első kötelező tét. Az a
            játékos, aki az óramutató járásával egyező irányban közvetlenül a kisvak mellett ül,
            berakja a „nagyvakot”, amely általában a kisvak kétszerese, de a vakok mérete az alapok
            és a licit struktúra függvényében változhat. (Játéktípustól föggően kiegészítendő....)
        </p>
        <h3>
            A játékos licitálási lehetőségei
        </h3>
        <p>
            A holdem játékban csakúgy, mint más pókervariációk esetén, a játékosok a következő
            lehetőségek közül választhatnak: dobás, passz, nyitás, megadás és emelés. Azt, hogy a
            fenti lehetőségek közül melyek állnak rendelkezésre, az előző játékosok cselekedetei
            határozzák meg. Ha még senki nem nyitott, akkor a soron következő játékos passzolhat,
            ezzel emelés nélkül megtarthatja a lapjait, vagy nyithat is. Ha egy játékos nyitott,
            akkor a többi játékos dobhat, megadhat vagy emelhet. Megadáskor annyi zsetont kell
            berakni, amennyit az előző játékos hívott. Emeléskor nemcsak álljuk az előző tétet,
            hanem meg is növeljük azt.
        </p>
        <h3>
            Preflop
        </h3>
        <p>
            Miután a játékosok megnézték a lapjaikat, lehetőségük van megjátszani azokat azáltal,
            hogy megadják a nagyvak összegét, vagy megemelik azt. Az akció a nagyvak balján ülő
            játékosnál kezdődik. A nagyvak összege ebben a körben „élő” tétnek számít.
            Az első beszélő dobhat, megadhat vagy emelhet.
        </p>
        <h3>
            A flop
        </h3>
        <p>
            Ekkor az asztalra képpel felfelé három közös lapot osztanak le. Ezt nevezik flopnak.
            A holdemben a flop három lapja közös lapnak számít, amelyeket minden játékos
            felhasználhat pókerkeze megalkotásához. A flop utáni licitkört az osztógombtól az
            órajárással megegyező irányban ülő első aktív játékos kezdi. A licitálási lehetőségek
            hasonlók, mint a flop előtt, azzal a kivétellel, hogy ha még senki nem nyitott, akkor
            az adott játékos passzolhat, amivel a licit lehetőségét az órajárással megegyező
            irányban ülő következő játékosnak adja át.
        </p>
        <h3>
            A turn
        </h3>
        <p>
            Miután lezárult a flop utáni licitkör, képpel felfelé leosztásra kerül az asztalra a
            turn. A turn a holdem negyedik közös lapja (ezért negyedik utca néven is ismeretes).
            Újabb licitkör következik, amelyet az első, még partiban lévő játékos kezdi, aki az
            óramutató járásával egyező irányban legközelebb ül a gombhoz.
        </p>
        <h3>
            A river
        </h3>
        <p>
            A turn licitjének befejezése után színnel felfelé leosztják az ötödik utcát, a rivert.
            A river a holdem játékban az ötödik és egyben utolsó közös lap. A licitálást az
            óramutató járásával egyező irányban közvetlenül az osztógomb mellett lévő játékos kezdi
            meg. A szabályok megegyeznek a turnnél leírtakkal.
        </p>
        <h3>
            A mutatás
        </h3>
        <p>
            Ha az utolsó licitkör is véget ért és egynél több játékos maradt partiban, annak a
            játékosnak, aki utoljára nyitott vagy emelt, meg kell mutatnia a lapjait. Ha az utolsó
            licitkörben senki nem tett tétet, akkor az óramutató járásával egyező irányban a gombhoz
            legközelebb ülő játékosnak kell először megmutatnia a lapját. A legjobb ötlapos
            pókerkombinációval rendelkező játékos nyeri a kasszát. Ha több játékosnak is azonos
            kombinációja van, a kasszát azonos mértékben kell elosztani a legjobb kézzel rendelkező
            játékosok között. A holdem szabályai szerint a különböző színek egyenlő értékűek.
        </p>
        <p>
            Miután a pot gazdára talált, kezdődhet egy új holdem leosztás. Az osztógomb átkerül a
            korábbi birtokosa mellett lévő játékoshoz az óramutató járásával egyező irányban, majd
            minden játékos új lapokat kap.
        </p>
        ]]>
    </string>
</resources>